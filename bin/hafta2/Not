
	Kod Düzeni Neden Önemli

	Bir kod için en önemli iki şey kodun çalışması(istenilen şeyi yapması) ve kodun okunmasıdır. 
	Kod yazan programcı için en önemli şey ise kodun çalışması değil, kodun okunabilir olmasıdır. 
	Bir çok usta yazılımcının hemfikirde olduğu durum şudur ki: “En iyi kod, kodu yazan kişi dışındaki insanların okuyabildiği, anlayabildiği koddur.”. 
	Bu kavram çok çok önemli ve tamam ile bir alışkanlık işidir. Yazılımda henüz yeni iken, okunabilir kod yazma alışkanlığını edinmek çok çok önemlidir. 
	Okunabilir kod da düzenli yazım(kod düzeni, girinti çıkıntılara dikkat etme, standartlara uyma) ve değişkenlere-metotlara-sınıflara anlamlı isim vermekten geçiyor.

	
	
	İsim Verirken Nasıl Bir Yol İzlenmeli

	Her değişken-metot-sınıf anlamlı bir isme sahip olmalı ve başkası tarafından okuyunca anlaşılmalı. 
	Nasıl olacak? Biz bahsettiğim bu 3 yapıyı da kodlamada bir işimizi görmesi için kullanıyoruz. 
	Yani değişkenleri bizim bir işimizi görsün depolama aracı olarak davranıyoruz, metotların içinde bizim bir işimize çözüm olacak kod parçacıkları var, 
	aynı şekilde sınıflarda da bir işimize çözüm olacak metotlar ve değişkenler var. 
	Tüm bu yapıları isimlendirirken düşünmemiz gereken tek bir şey var. 
	Hepsine ortak şu soruları soruyoruz:

	Benim değişkenim ne işleminde kullanılmak için veri tutuyor?
	Benim metodum ne yapıyor?
	Benim sınıfım ne işe yarıyor?	

	Tüm bu soruların özelinde eğer faktöriyel metodu yazmış isem onun ismi “faktoriyel”, parametresi de faktoriyeliHesaplanacakSayi olmalı. 
	Uzun isimlendirilmeden hiçbir zaman kaçınılmamalı, “x, a, y” gibi hiçbir anlama ifade etmeyen isimler yazılmamalı, “sayi1, sayi2” gibi sürüm 
	niteliğinde artıp giden isimlendirmelerden kesinlikle kaçınmalıyız. Her metot, sınıf, değişken ismi ile kendi yaptığı işi anlatmalıdır.

	Son olarak yine unutmayın;
		
	“En iyi kod, kodu yazan kişi dışındaki insanların okuyabildiği, anlayabildiği koddur.”